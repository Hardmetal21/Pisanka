<!DOCTYPE html>
<html lang="en">
<head>
    <meta charset="UTF-8">
    <title>Писанкарство</title>
    <SCRIPT type="text/javascript" src="../Script/Jquery.js"></SCRIPT>
    <link rel="stylesheet" href="../css/Style.css">
    <script src="../Script/image.js"></script>

</head>
<body>
<div class="main-head">
    <div class="head1">
        <div class="head2">
            <p class="headText">Писанкарство</p>
        </div>
    </div>
</div>

<div class="main-content">
    <div class="text-block">
        <article>
            <p class="oglava">
                ЛАБОРАТОРНО-ПРАКТИЧНА РОБОТА
            </p>
            <p class="text">
                <strong><em>Тема: </em></strong>
                <strong>«Нетрадиційні техніки декорування яєць»</strong>
            </p>
            <p class="text">
                <strong><em>Мета:</em></strong>
                засвоєння знань про нетрадиційні техніки декорування яєць, про особливості технологій нетрадиційного декорування; формування вмінь декорування яєць з використанням нетрадиційних технік.
            </p>
            <p class="text">
                <strong><em>Матеріали та інструменти: </em></strong>
                лоточок з яйцями, посуд з фарбами для фарбування яєць, розчин оцту, одноразові пластикові ложки, олівець, гумка, лотки для просушування яєць, ганчірки – серветки, писачок, свічка з підставкою, бджолиний віск, клей ПВА, різноманітні декоративно-оздоблювальні матеріали.
            </p>
            <p class="text">
                <strong><em>Порядок виконання роботи:</em></strong>
            </p>
            <ol>

                <li>Ознайомитись з теоретичними відомостями роботи.</li>
                <li>Обрати із запропонованих нетрадиційну техніку декорування яйця.</li>
                <li>Підготовити прилади та матеріали, необхідні для декорування яйця нетрадиційною технікою.</li>
                <li>Декорувати яйце нетрадиційною технікою.</li>

            </ol>
            <p class="bold-text text" style="text-align: center;padding-top:4px">Теоретичні відомості:</p>
            <p class="image-center">
                <img src="../img/14 Нетрадиційні техніки декорування яєць/image1.png" class="image"/>
            </p>
            <p class="text-image">
                Мал. 1. Види декорування яєць
            </p>
            <p class = "text">
                Всі способи декорування яєць можна умовно поділити на  традиційні та
                нетрадиційні техніки. Із традиційних найдосконалішою є техніка  воскового
                розпису писачком, яка полягає в майстерному нанесенні розтопленого  воску на
                яйце за допомогою писачка і поетапному фарбуванні яйця. Писанки, виконані
                таким способом, переважно багатоколірні й відзначаються витонченим ювелірним
                декором.
            </p>
            <p class = "text">
                Однак існує <em>техніка  холодновоскового розпису</em> – біла поверхня
                натурального яйця розписується  загостреним, як олівець, уламком бджолиного
                воску. Після того, як малюнок  нанесений, яйце опускають у посудину з фарбою
                на 5-10 хв. Такі писанки фарбують  тільки в один колір.
            </p>
            <p class = "text">
                Також можна нанести візерунки на поверхню яйця восковими  олівцями, а потім
                пофарбувати його у контрастний колір, зануривши у гарячу  фарбу. Спочатку
                відварюємо чисті світлі яйця та не зливаємо гарячу воду.  Кладемо на руку
                тканину, серветку, а зверху - гаряче яйце. Висушуємо. Наносимо  восковими
                олівцями візерунки. Готуємо ємності з барвниками. Висипаємо  порошковий
                харчовий барвник у миску, заливаємо 250 мл гарячої води, температура  якої
                має сягати 70⁰С - 90⁰С. Додаємо столову ложку оцту та добре перемішуємо
                рідину. Занурюємо яйця, розписані восковими олівцями, у фарбу. Через дві
                хвилини виймаємо та висушуємо серветкою.
            </p>
            <p class="image-center">
                <img src="../img/14 Нетрадиційні техніки декорування яєць/image2.jpeg" class="image"/>
            </p>
            <p class = "text-image">
                Мал. 2. Писанки, виконані восковими  олівцями
            </p>
            <p class = "text">
                <em>Флористична писанкова техніка</em> відрізняється від решти технік своїм
                особливим  декором, обумовленим застосуванням натуральних листків і квітів.
                Ця техніка  оздоблювання яєць є декоративною і побудована на вільному
                розміщенні відбитків  різної форми частин рослин. На порожню шкарлупу
                накладають природні листочки і  квіточки різної форми і конфігурації,
                обгортають яйце шматком тоненької жіночої  панчохи, яку на кінці зав’язують
                ниткою, щоб листки не посунулися, і опускають  його в фарбу на 5-10 хвилин.
                Після просушування з яйця знімають обгортку і там,  де були прикладені
                листочки, з’являються білі непофарбовані місця. Таке  декоративно оздоблене
                яйце називають <em>трав’янкою.</em>
            </p>
            <p class="image-center">
                <img src="../img/14 Нетрадиційні техніки декорування яєць/image3.png" class="image"/>
            </p>
            <p class = "text-image">
                Мал. 3. Трав’янка
            </p>
            <p class = "text">
                До нетрадиційних технік виготовлення писанок також  належить
                <em>
                    техніка витинання – витинанкові писанки.
                </em>
                Маленькі витинанки наклеюються на шкаралупу  клеєм ПВА (папір для витинанок
                чим тонший, тим краще приклеюється). Поверхню  яйця попередньо можна
                пофарбувати.
            </p>
            <p class = "text">
                <em>Техніка  бісерного рукоділля</em> – «бісерна»  писанка. На відміну від
                бісерки-восківки (її у давні часи виготовляли у  монастирях на продаж
                вірянам. Такі писанки ще називали писанки-накладанки –  технологія їх
                виготовлення складна тим, що узор набирають по одній  цяточці-бісеринці і
                закріплюють на навоскованій поверхні дерев’яного яйця, і  кріпили розігрітий
                бісер у товстий шар воску) для виготовлення «бісерної»  писанки на дерев’яну
                основу наносять спеціальний (складений з п’яти компонентів  розчин-клей), а
                потім викладають орнамент бісером. Існують ще бісерні писанки,  виконані
                технікою ткання або силяння.
            </p>
            <p class="image-center">
                <img src="../img/14 Нетрадиційні техніки декорування яєць/image4.png" class="image"/>
            </p>
            <p class = "text-image">
                Мал. 4. Бісерка
            </p>
            <p class = "text">
                <em>Дерев’яна  писанка.</em>
            </p>
            <p class = "text">
                <em>Техніка  малювання.</em> На виточену дерев’яну  основу у формі яйця
                наносять малюнок масляними фарбами і лакують. Розписують  пензлем
                акварельними, акриловими або гуашевими (до гуаші треба додати клей ПВА)
                фарбами. Такі декоровані яйця використовують як сувенір.<em></em>Вони можуть
                мати різні види орнаментів або навіть містити сюжетні  зображення.
            </p>
            <p class="image-center">
                <img src="../img/14 Нетрадиційні техніки декорування яєць/image5.jpeg" class="image" style="height: 400px;"/>
                <img src="../img/14 Нетрадиційні техніки декорування яєць/image6.png" class="image"style="height: 400px;"/>
            </p>
            <p class = "text-image">
                Мал. 5. Дерев’яні писанки,  декоровані технікою малювання
            </p>
            <p class = "text">
                <em>Техніка  різьблення</em> – це орнаментовані  різьбленням дерев’яні
                заготовки яйця – <em>«різьбянки».</em>
            </p>
            <p class = "text-image">
                <em></em> <em></em>
            </p>
            <p class="image-center">
                <img src="../img/14 Нетрадиційні техніки декорування яєць/image7.png" class="image"/>
            </p>
            <p class = "text-image">
                Мал. 6. Різьблена  писанка
            </p>
            <p class = "text">
                Існують і інші дерев’яні писанки, на яких елементи  орнаменту наносять із
                смужок соломи, жита, пшениці, вівса. Такі вироби красиві,  довговічні,
                орнамент не змінює їх кольору.
            </p>
            <p class = "text">
                <em>Техніка оздоблення аплікацією з соломки.</em>Для роботи потрібно
                спочатку підготувати соломку. Беремо стебла жита, пшениці, відрізаємо вузли.
                Після цього кип'ятимо 1-2 години, додавши у воду соду. Потім стебла потрібно
                розрізати вздовж надвоє. Гострим ножем чистимо соломку з внутрішнього боку,
                після чого прасуємо праскою. Соломка готова. Підбираємо орнамент (рослинний
                чи  геометричний), малюємо його елементи на папері і вирізаємо. Кожну
                частину  орнаменту заклеюємо соломкою так, щоб вона трохи виходила за краї
                паперу. Коли  все заклеєно, зайву соломку обрізаємо.
            </p>
            <p class = "text">
                Тепер треба підготувати яйце. Орнамент з соломки  найкраще виглядає на
                темному фоні - чорному або коричневому. Беремо гуаш  відповідного кольору і
                додаємо трохи клею ПВА. Цією фарбою покриваємо очищену і  висушену поверхню
                яйця. Коли добре висохне, наклеюємо готовий орнамент з  соломки.
            </p>
            <p class="image-center">
                <img src="../img/14 Нетрадиційні техніки декорування яєць/image8.png" class="image"/>
            </p>
            <p class = "text-image">
                Мал. 7. Дерев’яні писанки декоровані соломкою
            </p>
            <p class = "text">
                Народними умільцями створюються керамічні писанки та писанки  із кольорового
                скла.
            </p>
            <p class="image-center">
                <img src="../img/14 Нетрадиційні техніки декорування яєць/image9.png" class="image"/>
            </p>
            <p class = "text-image">
                Мал. 8. Писанки, виготовлені зі скла
            </p>
            <p class="image-center">
                <img src="../img/14 Нетрадиційні техніки декорування яєць/image10.jpeg" class="image"/>
            </p>
            <p class = "text-image">
                Мал. 9. Керамічна писанка-брязкальце
            </p>
            <p class = "text">
                <em>Техніка вишивання.</em>
                    Вишиті
                хрестиком великодні  яйця. Техніка з'явилась у
                    Німеччині. Еволюцію, яку вона  пройшла, можна розділити на кілька етапів. Спочатку
                майстри вишивали на канві,  у яку замотували яйце, згодом наклеювали вишиті
                орнаменти на шкаралупу і,  нарешті, скориставшись іншим винаходом німецьких
                майстрів – висвердлювати шкаралупу  бормашиною, почали вишивати на поверхні
                яйця за допомогою тонкого дроту з  ниткою. На рубежі ХХ
                -
                    ХХІ
                ст. її засвоїли писанкарі з України, зокрема
                     Інна Форостюк
               . Українські майстри, вишиваючи візерунки на яйці, на відміну від,
                наприклад, американських, не розрізають шкаралупу.
            </p>
            <p class="image-center">
                <img src="../img/14 Нетрадиційні техніки декорування яєць/image11.png" class="image"/>
            </p>
            <p class = "text-image">
                Мал. 10. Писанки-вишиванки
            </p>
            <p class = "text">
                Цікавою нетрадиційною технікою декорування яєць є
                <em>
                    техніка перфорування
                </em>
                (висвердлені  візерунки за допомогою бормашини). Техніка з'явилась у Німеччині. Поширена в Чехії, а  останнім часом також в Україні.
            </p>
            <p class="image-center">
                <img src="../img/14 Нетрадиційні техніки декорування яєць/image12.png" class="image"/>
            </p>
            <p class = "text-image">
                Мал. 11. Перфороване яйце
            </p>
            <p class = "text">
                Взагалі, робота зі шкаралупою – не новий вид творчості, але дуже цікавий.
                Для  перфорування є придатною шкаралупа як курячого яйця, так і
                перепелиного,  гусячого чи страусиного. Усі вони відрізняються за твердістю
                і кількістю шарів.  Наприклад, найтвердіше – страусине яйце, що складається
                з трьох шарів. З  кожного шару можна створити свою композицію, і вийде
                складний, багатошаровий  малюнок. Перепелина шкаралупа також досить міцна,
                але через невеликі розміри  працювати з нею складно. Найменш тверда
                шкаралупа у курячого яйця.
            </p>
            <p class = "text">
                Основні етапи декорування яєць технікою перфорування:
            </p>
            <p class = "text">
                І етап – видування яйця. Спочатку роблять маленький отвір, через нього
                видаляють весь вміст (за допомогою шприца). Потім спеціальним розчином яйце
                промивають зсередини, щоб виключити висихання яєчних залишків і неприємні
                запахи. Цей розчин видавлюється у внутрішню порожнину яйця також за
                допомогою  шприца. Після висихання можна приступати до творчого етапу
                процесу.  Інструменти: бормашина, скальпель і голка.
            </p>
            <p class = "text">
                ІІ етап – нанесення малюнка на поверхню яйця. Малюнки можуть бути
                різноманітними: стилізовані рослини та тварини, геометричні композиції тощо.
                До  перших робіт можна брати композиції для випилювання лобзиком та
                зменшувати їх.
            </p>
            <p class = "text">
                ІІІ етап – перфорування. Процес перфорування відбувається в декілька етапів:
                спочатку на однаковій відстані робляться отвори, а потім уже їх з'єднують в
                лінії. Не потрібно намагатися відразу робити дрібні різьблені вензелі.
                Проміжки  між отворами в перших роботах потрібно робити відносно великими.
                Коли починають  «відчувати яйце» інструментом, тоді можна зменшувати
                проміжки та виконувати  більш ажурні композиції.
            </p>
            <p class = "text">
                IV етап – фарбування. Зміна кольору – це теж ювелірна робота. У роботі
                використовують найтонший пензлик і стійкі фарби. Інший спосіб –
                використовувати  фарби в балончиках. Перед тим як розпорошувати барвник,
                необхідно закривати ті  частини яйця, що повинні бути іншого кольору.
                Недолік такого способу полягає в  тому, що внутрішня частина яєчної шкарлупи
                теж зафарбовується. Вищий рівень –  коли усередині колір малюнка точно
                повторює зовнішній. Цього дуже складно  домогтися, тому що вимагаються
                спеціальні вигнуті пензлики, що виготовляються  самостійно в домашніх умовах
                за допомогою тонкого дроту.
            </p>
            <p class = "text">
                Використання техніки перфорування при декоруванні  пташиних яєць вимагає
                високої майстерності, охайності у роботі, посидючості. В  цій техніці працює
                знана майстриня писанкарства киянка Оксана Білоус.
            </p>
            <p class="image-center">
                <img src="../img/14 Нетрадиційні техніки декорування яєць/image13.jpeg" class="image"/>
            </p>
            <p class = "text-image">
                Мал. 12. Писанка Оксани Білоус у техніці перфорування
            </p>
            <p class = "text">
                Білоус Оксана Олексіївна (народилася
                    14 липня 1965 року в
                місті  Київ у родині лікарів) – українська майстриня писанкарства
                , художнього  декорування яєць. Заслужений майстер народної  творчості України 1999), член
                Спілки  майстрів народного мистецтва України з 1994 року.
            </p>
            <p class = "text">
                У приватній колекції майстрині кілька тисяч писанок з  усіх етнічних земель
                України та різних країн світу періоду ХVІІІ, ХІХ і ХХ  століть. За період
                своєї творчості Оксана Білоус розписала більше 4 тис. яєць.  Працює в
                техніці традиційного писанкарства, а також використовує прийоми  травлення,
                перфорування, авторську комбіновану техніку на курячих, гусячих,  качиних,
                страусиних та інших пташиних яйцях.
            </p>
            <p class = "text">
                Майстриня навчалась  писанкарству у Селівачової Наталії Федорівни. У
                1992-1993 рр. стала першим  керівником гуртка писанкарства Центрального
                палацу дітей та юнацтва у Києві.  Спільно з Зоєю Сташук почала створювати
                першу колекцію традиційних писанок  України. У 2005-2008 роках створила
                персональну виставку «Всесвіт у моїх  долонях», яка налічує близько 2000
                традиційних народних писанок з кількох  колекцій кінця ХІХ століття. Також
                написала й у 2008 році видала посібник  «Школа писанкарства». Повністю
                відтворила колекції писанок Катерини  Скаржинської. Є автором книги
                «Символічна мова писанок» (2009), DVD «Всесвіт у моїх  долонях» (2007).
            </p>
            <p class="image-center">
                <img src="../img/14 Нетрадиційні техніки декорування яєць/image14.jpeg" class="image"/>
            </p>
            <p class = "text-image">
                Мал. 13. Традиційні писанки Оксани Білоус
            </p>
            <p class="image-center">
                <img src="../img/14 Нетрадиційні техніки декорування яєць/image15.jpeg"  style="height: 400px;" class="image"/>
            </p>
            <p class = "text-image">
                Мал. 14. Робота Оксани Білоус. Писанка на страусиному яйці
            </p>
            <p class = "text">
                На даний час при організації прикладної творчості  учнівської молоді
                великого поширення набуло декорування яєць нескладними  нетрадиційними
                техніками.
            </p>
            <p class = "text">
                <em>Техніка наклеювання</em> – цей вид декору пасхальних яєць виник
                порівняно недавно і не є класичним,  але заслуговує на існування. На білі
                або пофарбовані яйця наклеюються  різноманітні прикраси: блискітки,
                мереживо, кольорові скельця, навіть, ґудзики.  Це можуть бути пофарбовані
                крупи або, навіть, яєчна шкаралупа іншого кольору.
            </p>
            <p class="image-center">
                <img src="../img/14 Нетрадиційні техніки декорування яєць/image16.png"  class="image" style="height: 400px;"/>
            </p>
            <p class = "text-image">
                Мал. 15. Наклеянка
            </p>
            <p class = "text">
                <em>Техніка  обклеювання яйця бісером</em>. Цією технікою можна оздобити
                дерев'яне яйце або куряче, попередньо видувши  вміст. Наклеювати бісер можна
                на клей ПВА або на пластилін. Техніка виконання:  на площину яйця наносимо
                тонкий шар пластиліну, потім виконуємо розмітку  контурів орнаменту,
                викладаємо бісер.
            </p>
            <p class = "text">
                Якщо бісер наклеюємо на яйце з допомогою клею ПВА, то  контури орнаменту
                наносимо простим олівцем на чисту поверхню яйця. Орнамент  може бути
                різноманітний - рослинний, тваринний, геометричний. Кольори бісеру  слід
                підбирати так, щоб елементи орнаменту були чіткі, не зливались, наносимо
                клей на поверхню яйця пензликом, причому не на ціле яйце, а на невеличку
                частину, щоб він не встиг висохнути. Починаємо роботу з тупого або гострого
                кінця. Наносимо клей на частину орнаменту, тоді наклеюємо бісер. Бісер
                кладемо  дірочкою догори. Для роботи підходить тільки матовий бісер, бо
                орнамент,  викладений з прозорого, виглядає нечітко. Викладаємо спочатку
                орнамент, потім  фон. Для фону можна використовувати бісер як темних тонів
                (темно-червоний,  темно-зелений, коричневий), так і світлих.
            </p>
            <p class = "text">
                Щоб орнамент був чіткий, рівний, бісер різних тонів  повинен бути однаковий
                за розміром. В поєднанні з круглим бісером можна  використовувати стеклярус.
            </p>
            <p class="image-center">
                <img src="../img/14 Нетрадиційні техніки декорування яєць/image17.jpeg" class="image"/>
            </p>
            <p class = "text-image">
                Мал. 16. Яйця декоровані технікою обклеювання:
            </p>
            <p class = "text-image">
                бісером, пайєтками та стразами
            </p>
            <p class = "text">
                <em>Техніка оздоблення яйця аплікацією з кольорового пареру</em>.
                Оздоблювати аплікацією з кольорового паперу  краще дерев'яне яйце. Беремо
                кольоровий папір, зі зворотної сторони малюємо  деталі орнаменту. Найкраще
                використовувати рослинний орнамент (квіти, листки,  гілочки, верби) можна
                також геометричний, тваринний. Підбираємо кольори, які  гармонійно
                поєднуються між собою. Оскільки оздоблене яйце - символ радісного,  світлого
                свята, то й кольори паперу підбираємо світлі, яскраві, майже не
                використовуємо темні. Вирізаємо деталі і наклеюємо на яйце за допомогою клею
                ПВА.
            </p>
            <p class = "text">
                Можна  оздобити яйце мозаїкою з паперу. Для цього спочатку підбираємо
                орнамент.  Матеріал для мозаїки може бути двох видів: деталі рвані або
                деталі різані. Чим  менші деталі, тим краще виглядатиме орнамент.
            </p>
            <p class = "text">
                Кольори  повинні гармонійно поєднуватися. Якщо деталі світлі, можна
                пофарбувати яйце в  темний колір.
            </p>
            <p class = "text">
                Ця  техніка неважка, її можна використовувати в роботі з дітьми молодшого
                шкільного  віку.
            </p>
            <p class = "text">
                <em>Нетрадиційна крапанка</em>. Крапанка  належить до традиційних технік
                писанкарства, але можна виготовити крапанку із  допомогою маленьких
                паперових кружечків. Така техніка більш доступна для  використання на уроках
                трудового навчання.
            </p>
            <p class = "text">
                Для  виготовлення такої крапанки потрібно підготувати яйце. Беремо куряче
                яйце,  видуваємо його вміст. Фарбуємо у відварі з лушпиння цибулі. Щоб
                порожнє яйце не  плавало на поверхні, заповнюємо середину водою за допомогою
                шприцу. Можна  пофарбувати в інші кольори гуашевими фарбами, додаючи трохи
                клею ПВА.
            </p>
            <p class = "text">
                Тонко  заструганим олівцем наносимо на поверхню яйця орнамент. За допомогою
                сірника,  шпильки або тупого кінця голки наносимо клей ПВА на лінію
                орнаменту (не на  увесь зразу, а поступово). Наклеюємо паперові кружечки.
            </p>
            <p class = "text">
                Під час  виготовлення такої крапанки слід звернути увагу на дотримання
                правил роботи з  гострими предметами.
            </p>
            <p class = "text">
                <em>Техніка  декорування текстильним матеріалом</em>. Для аплікації
                використовують різні декоративні стрічки, шматки тканини, нитки, наклеюючи
                їх  на яйце за допомогою клею.
            </p>
            <p class="image-center">
                <img src="../img/14 Нетрадиційні техніки декорування яєць/image18.jpeg" class="image"/>
            </p>
            <p class = "text-image">
                Мал. 17. Писанки з ниток (мотанки)
            </p>
            <p class = "text">
                <em>Техніка  декорування насінням</em>. Для виготовлення цього виробу
                беруть дерев'яне яйце. Наносять на нього шар пластиліну товщиною 2-3 мм. Для
                роботи використовують насіння різних рослин: огірків, пшениці, гарбуза,
                льону,  половинки насіння квасолі, та ін. Непридатне велике насіння. З
                насіння можна  викласти будь-який орнамент. Можна працювати і з видутим
                курячим яйцем. За цієї  умови використовується техніка створення композицій
                з насіння різних рослин на  основі клею.
            </p>
            <p class="image-center">
                <img src="../img/14 Нетрадиційні техніки декорування яєць/image19.jpeg" class="image"/>
            </p>
            <p class = "text-image">
                Мал. 18. Яйце, декороване насінням (зернівка)
            </p>
            <p class = "text">
                Наведені вище нетрадиційні техніки не вичерпують  всіх існуючих на сьогодні
                способів декорування яєць. Життя не стоїть на місці.  З часом з’являються
                все нові і нові види оздоблення та виготовлення  писанок-сувенірів. Всі вони
                цікаві та неповторні, потребують різного роду  майстерності та терпіння. Але
                всі ці техніки заслуговують на увагу та існування
            </p>
            

            <p class="text">
                <strong><em>Контрольні питання:</em></strong></p>
            <ol>

                <li>Яку роль у наш час виконують писанки?</li>
                <li>Які види народних прикрас виготовляють з писанок? Опишіть технологію їх виготовлення.</li>
                <li>Де у помешканні розміщували прикраси з писанок?</li>

            </ol>
        </article>
    </div>
    <div class="left-block">

    </div>
    <div class="nav">
        <p class="avtor">Харитонова В.В.</p>
        <a href="Зміст.html">Зміст</a>
        <a href="Вступ.html">Вступ</a>
        <a href="Лабораторна%201.html">Загальні відомості про писанку</a>
        <a href="Лабораторна%202.html">Символіка писанкарства</a>
        <a href="Лабораторна%203.html">Писанка-крапанка</a>
        <a href="Лабораторна%204.html">Символи води на писанках</a>
        <a href="Лабораторна%205.html">Символи вогню та сонця на писанках</a>
        <a href="Лабораторна%206.html">Символи «хрест» та «сварга» на писанках</a>
        <a href="Лабораторна%207.html">Зображення дерева життя на писанках. Символ «Богиня-берегиня</a>
        <a href="Лабораторна%208.html">Символи землі та родючості на писанках</a>
        <a href="Лабораторна%209.html">Символи «трійця», «тризуб», «трикутник», «Божа ручка» на писанках</a>
        <a href="Лабораторна%2010.html">Рослинні символи на писанках</a>
        <a href="Лабораторна%2011.html">Тваринні символи на писанках</a>
        <a href="Лабораторна%2012.html">Зображення птахів на писанках. Символ «риба», його значення</a>
        <a href="Лабораторна%2013.html">Оздоблення приміщень писанками до свят</a>
        <a hred="Лабораторна%2014.html">Нетрадиційні техніки декорування яєць</a>
        <a href="Література.html">Література</a>
    </div>
</div>
</body>
<footer></footer>
</html>