<!DOCTYPE html>
<html lang="en">
<head>
    <meta charset="UTF-8">
    <title>Писанкарство</title>
    <SCRIPT type="text/javascript" src="../Script/Jquery.js"></SCRIPT>
    <link rel="stylesheet" href="../css/Style.css">
    <script src="../Script/image.js"></script>

</head>
<body>
<div class="main-head">
    <div class="head1">
        <div class="head2">
            <p class="headText">Писанкарство</p>
        </div>
    </div>
</div>

<div class="main-content">
    <div class="text-block">
        <article>
            <p class="oglava">
                ЛАБОРАТОРНО-ПРАКТИЧНА РОБОТА
            </p>
            <p class="text">
                <strong><em>Тема: </em></strong>
                <strong>«Символи вогню та сонця на писанках»</strong>
            </p>
            <p class="text">
                <strong><em>Мета:</em></strong>
                засвоєння знань про роль вогню у світотворенні, знаки, якими позначають
                вогонь; формування вмінь виготовляти писанки із зображенням символів вогню,
                сонця, зорі.
            </p>
            <p class="text">
                <strong><em>Матеріали та інструменти: </em></strong>
                простий олівець, видутки білих курячих яєць, анілінові фарби, пластикові
                ложки (для кожної фарби), серветки паперові, м’які бавовняні ганчірки (для
                кожної фарби), оцет, писачок, віск бджолиний, свічка парафінова, сірники.    <strong><em></em></strong>
            </p>

            <p class="text">
                <strong><em>Порядок виконання роботи:</em></strong>
            </p>
            <ol>
                <li>
                    Ознайомитись з теоретичними відомостями роботи.
                </li>
                <li>
                    Виготовити за власним вибором писанку із символами вогню, сонця або
                    зорі.
                </li>
                </ol>
                    <p class="bold-text text" style="text-align: center;padding-top:4px">Теоретичні відомості:</p>

                    <p class="text">
                        На багатьох народних писанках зустрічається зображення Вогню, Сонця, Зорі.
                        Вогонь, поряд з водою, є чинником світобудови, символом чоловічої сили.
                        Оскільки Вогонь та Вода – Брат і Сестра, і, поєднавшись, вони утворили
                        Любов, землю і все, що на ній є, то в багатьох обрядах Вогонь – символ
                        любові. Вогонь – посланець Сонця на Землі, він дає людям світло, тепло,
                        хліб і всяку страву, допомагає в ремеслах (ковальство), але, як і Сонце,
                        може бути добрим або небезпечним залежно від ставлення до нього людей. То ж
                        Вогонь, як і Сонце, потрібно шанувати і не розгнівити – бо тоді він може
                        жорстоко покарати. Існують суворі заборони плювати у вогонь, кидати сміття.
                    </p>
                    <p class="text">
                        На писанках Вогонь позначається знаком «триріг» (інші назви знаку –
                        «трикветр», «триніг») (мал. 1). Вважається, що «триріг» – знак, пов'язаний
                        з неолітичним (кам'яна доба) богом землі, а вогонь був одним із його
                        атрибутів Також цей знак є символом родючості, оскільки бог землі був
                        носієм чоловічого, запліднюючого чинника. Триріг складається з трьох
                        заокруглених або ламаних гачків, що виходять зі спільного центру, або від
                        кола чи трикутника (мал. 2).
                    </p>
            <p class="image-center"> <img src="../img/5%20Символи%20вогню/image001.png" class="image"> </p>
                    <p class="text-image">
                        Мал. 1. Графічне зображення символу «Триріг».
                    </p>
            <p class="image-center"> <img src="../img/5%20Символи%20вогню/image002.png" class="image">
                <img src="../img/5%20Символи%20вогню/image003.png" class="image"></p>
                    <p class="text-image">
                        Мал. 2. Символ «Триріг» на писанках.
                    </p>
                    <p class="text">
                        Ці знаки ми бачимо на писанці Уманського району Черкащини, де трикветри
                        охристо-червоного кольору зображені на зеленому тлі. На писанці «Павучки» з
                        Полісся білі трикветри зображені на червоному тлі (мал. 3). Писанки з цим
                        знаком мають безліч народних назв: «листки», «баранячі роги», «порожні
                        квіточки», «конюшина», «гачки», «рута», «горіховий лист», «трояки», «жуки»,
                        «павуки» та багато ін. (мал. 4).
                    </p>
            <p class="image-center"> <img src="../img/5%20Символи%20вогню/image004.png" class="image">
                <img src="../img/5%20Символи%20вогню/image005.jpg" class="image"></p>
                    <p class="text-image">
                        Мал. 3. Писанки з зображенням трикветру з Черкащини та Полісся.
                    </p>
            <p class="image-center"> <img src="../img/5%20Символи%20вогню/image006.jpg" class="image">
                <img src="../img/5%20Символи%20вогню/image007.jpg" class="image">
                <img src="../img/5%20Символи%20вогню/image008.jpg" class="image"> </p>
                    <p class="text-image">
                        Мал. 4. Писанки «Павучки», «Панни», «Гачки».
                    </p>
                    <p class="text">
                        Сонце – це небесний вогонь, про який люди в різні часи мали своє уявлення,
                        але завжди шанували і возвеличували. Його уявляли як отвір, крізь який
                        видно справжнє яскраве небо, як іскру, що невідомо як тримається на небі,
                        як Око Боже, свічу, яку носять ангели, як велике колесо, яке можна дістати
                        навіть рукою, коли воно опускається на землю ввечері. Схід Сонця оживляє,
                        пробуджує увесь світ, дає тепло, світло і силу всьому живому. Навесні Сонце
                        знищувало холод, ламало крижані мости, відмикало своїм промінням (золотими
                        ключами) небо і землю, випускало птахів з вирію, зелену траву, яру пшеницю.
                    </p>
                    <p class="text">
                        На писанках Сонце позначається знаками у вигляді кола, кола з крапками,
                        кола з хрестом всередині, кола з променями, а також у вигляді шести- та
                        восьмипроменевих розеток, зірок (мал. 5).
                    </p>
            <p class="image-center"> <img src="../img/5%20Символи%20вогню/image009.png" class="image"></p>
            <p class="image-center"> <img src="../img/5%20Символи%20вогню/image010.png" class="image"></p>
                    <p class="text-image">
                        Мал. 5. Графічне зображення сонця на писанках.
                    </p>
                    <p class="text">
                        Зображення жовтих сонечок на коричневому тлі бачимо на писанках із
                        Західного Поділля, у вигляді восьмикутної білої зірки на червоному тлі – на
                        писанках Центральної Галичини (мал. 6).
                    </p>
            <p class="image-center"> <img src="../img/5%20Символи%20вогню/image011.jpg" style="height: 250px" class="image">
                <img src="../img/5%20Символи%20вогню/image012.jpg" style="height: 250px" class="image"> </p>
                    <p class="text-image">
                        Мал. 6. Зображення сонця на писанках Західного Поділля та Центральної Галичини.
                    </p>
                    <p class="text">
                        Писанки із зображенням Сонця часто носять назви «рожі», «ружі», що можуть
                        бути повними, простими, половинчастими, сторчовими, шолудивими (мал. 7).
                    </p>
            <p class="image-center"> <img src="../img/5%20Символи%20вогню/image013.jpg" style="height: 250px" class="image">
                <img src="../img/5%20Символи%20вогню/image014.jpg" style="height: 250px"  class="image"> </p>
            <p class="image-center"> <img src="../img/5%20Символи%20вогню/dodav1.png" style="height: 250px" class="image">
                <img src="../img/5%20Символи%20вогню/dodav2.png" style="height: 250px"  class="image"> </p>
                    <p class="text-image">
                        Мал. 7. Писанки «Рожа сторчова», «Ружі».
                    </p>
                    <p class="text">
                        Під назвою «Зірки» також зустрічаємо зображення Сонця на писанках (мал. 8),
                        як найяскравішої зірки, але в народній поезії оспівано також образ ранкової
                        та вечірньої зорі Венери. Зоря – красна панна, що вранці відмикає ключами
                        небесні ворота і випускає Сонце, яке женеться вслід за нею. Зоря
                        розсипається на землю росою, а бджоли збирають божу росу і дають людям мед.
                        Зорю порівнюють з доброю, вродливою дівчиною.
                    </p>
            <p class="image-center"> <img src="../img/5%20Символи%20вогню/image015.png" style="height: 250px" class="image">
                <img src="../img/5%20Символи%20вогню/image016.jpg" style="height: 250px" class="image">
                <img src="../img/5%20Символи%20вогню/image017.jpg" style="height: 250px" class="image"></p>
                    <p class="text-image">
                        Мал. 8. Писанки із зображенням шести- та восьмираменної зірки.
                    </p>
                    <p class="text">
                        <strong><em>Контрольні питання:</em></strong></p>
                    <ol>
                        <li>
                            Що у народних обрядах символізує вогонь?
                        </li>
                        <li>
                            Охарактеризуйте знак «триріг». Як іще називають цей символ?
                        </li>
                        <li>
                            Якими знаками на писанках позначають сонце?
                        </li>
                    </ol>
        </article>
    </div>
    <div class="left-block">

    </div>
     <div class="nav">
        <p class="avtor">Харитонова В.В.</p>
        <a href="Зміст.html">Зміст</a>
        <a href="Вступ.html">Вступ</a>
        <a href="Лабораторна%201.html">Загальні відомості про писанку</a>
        <a href="Лабораторна%202.html">Символіка писанкарства</a>
        <a href="Лабораторна%203.html">Писанка-крапанка</a>
        <a href="Лабораторна%204.html">Символи води на писанках</a>
        <a href="Лабораторна%205.html">Символи вогню та сонця на писанках</a>
        <a href="Лабораторна%206.html">Символи «хрест» та «сварга» на писанках</a>
        <a href="Лабораторна%207.html">Зображення дерева життя на писанках. Символ «Богиня-берегиня</a>
        <a href="Лабораторна%208.html">Символи землі та родючості на писанках</a>
        <a href="Лабораторна%209.html">Символи «трійця», «тризуб», «трикутник», «Божа ручка» на писанках</a>
        <a href="Лабораторна%2010.html">Рослинні символи на писанках</a>
        <a href="Лабораторна%2011.html">Тваринні символи на писанках</a>
        <a href="Лабораторна%2012.html">Зображення птахів на писанках. Символ «риба», його значення</a>
        <a href="Лабораторна%2013.html">Оздоблення приміщень писанками до свят</a>
        <a hred="Лабораторна%2014.html">Нетрадиційні техніки декорування яєць</a>
        <a href="Література.html">Література</a>
    </div>
</div>
</body>
<footer></footer>
</html>